1 	БІЗНЕС-ВИМОГИ
1.1 	 Передумови


Пивоваріння відзначається тисячолітньою історією, протягом якої технологічний прогрес постійно змінював процес виробництва пива. Хоча великі виробники вдалися до автоматизації своїх заводів, малі виробники та любителі пива залишаються з питанням: як забезпечити якість без великих витрат?
Виробництво високоякісного пива вимагає уваги до численних параметрів, таких як температура, вологість, кислотність, тиск та інші. Звичайна людина не може відслідковувати всі ці фактори, тому потрібно знайти рішення.
Наша програмна система ставить за мету надати більш зручне та сучасне обладнання для крафтового пивоваріння, яке дозволить користувачам максимально контролювати процес та мати доступ до необхідних даних.
Цей продукт є своєрідним свіжим подихом для світу пивоваріння, поєднуючи в собі технологічний прогрес та базові інструменти, щоб дати можливість творити пивоварні шедеври без зайвих зусиль.


1.2 	Бізнес-можливості


Аналоги на ринку:
-	Brewman Brewery Solutions: рішення від цієї компанії призначені для великих підприємств, які спеціалізуються на масовому виробництві пива. Вони забезпечують якість та контроль на виробництві, але не надають інструментів для відслідковування процесів на різних платформах. Крім того, у порівнянні з конкурентами, в компанії відсутній каталог рецептів.
-	Minibrew: це компактна пивоварня, яка має невеликі розміри і може поміститися навіть на кухні, порівняно з розмірами кавомашини. Однак у цього конкурента є деякі недоліки. По-перше, обмежений асортимент розмірів машини, що ускладнює використання для барів, які мають більші потреби. По-друге, хоча в самій машині автоматизовано багато процесів, відсутній інтерактив з мобільним додатком, що робить важко відслідковувати стан процесу.
У сегменті більш доступних рішень різноманітні компанії пропонують прості варіанти, такі як одна кега з кількома кранами, проте вони не забезпечують якість або наявність інтелектуальних функцій. Наша система виділятиметься за такими основними факторами:	
-	Кросплатформеність;
-	Віддалене керування та моніторинг процесу;
-	Простий доступ до обладнання, матеріалів, рецептів тощо через нашу компанію;
-	Можливість подальшого аналізу даних.
Серед недоліків варто відзначити високу залежність від Інтернету та технологій.


2 	КОНЦЕПЦІЯ РІШЕННЯ
2.1 	 Окреслення концепції


Проект має на меті впровадження автоматизації процесу виготовлення пива вдома. Програмна система надасть можливість початківцям пивоваріння зручно варити пиво, передаючи керування процесом системі.
Головними перевагами продукту є зменшення фізичних зусиль, необхідних для контролю обладнання під час варіння, поліпшений моніторинг параметрів процесу завдяки IoT-пристроїв та власній системі. У галузі, де раніше відсутні були інтерфейси, клієнт отримує надзвичайно зручний користувацький досвід, візуалізацію даних щодо його варіння.
Таким чином, створення програмної системи для автоматизації власноручного пивоваріння допоможе пивоварам досягти відмінних результатів з меншими зусиллями та збільшити їх задоволення від процесу.


2.2	       Головна функціональність


MF1.	Автоматизований моніторинг:
Система автоматично вимірює та відстежує:
-	Температуру сусла в чанах та бродильних ємностях.
-	Вологість повітря в приміщенні пивоварні.
-	Тиск в танках дображивания.
-	Рівень рідини в ємностях.
-	Етап пивоваріння.

Датчики автоматично надсилають повідомлення на пошту:
-	При виході показників за межі заданих діапазонів.
-	При настанні критичних подій (наприклад, закисання сусла).
-	При завершенні процесу пивоваріння.
MF2.	Персоналізовані профілі рецептів:
Користувачі можуть створювати і зберігати унікальні профілі для кожного 	рецепту:
-	Створювати замовлення додаткового обладнання, купівля рецептів,	видаткових матеріалів.
-	Створювати та публікувати власні рецепти.
-	Вказувати задані значення температури, вологості, тиску та рівня для 	кожного етапу пивоваріння.
-	Додавати нотатки та спостереження за процесом пивоваріння.
-	Зберігати історію пивоваріння для порівняння та аналізу результатів.
-	Отримувати зручний доступ для користувачів з різних пристроїв.
-	Відстежувати процес пивоваріння в будь-якому місці та в будь-який час.
MF3.	Сповіщення  та аналітика:
Система надсилає сповіщення користувачам:
-	Про порушення заданих параметрів пивоваріння.
-	Про наближення або настання критичних подій.
-	Про завершення процесу пивоваріння.
Аналітика даних у вигляді графіків та таблиць:
-	Дозволяє користувачеві легко порівнювати та відстежувати зміни показників.
-	Виявляти закономірності та оптимізувати процес пивоваріння.
MF4.      Адміністрування системи:
Роль адміністратора:
-	Можливість оновлювати асортимент обладнання та інгредієнтів.
-	Налаштовувати доступ до рецептів та даних.
 Підтримка різних датчиків:
-	Датчики температури.
-	Датчики вологості.
-	Датчики тиску.
-	Датчики рівня рідини.
MF5.     Керування датчиками:
-	Додавати та видаляти датчики.
-	Налаштовувати параметри датчиків.
-	Переглядати дані датчиків у реальному часі.
      	MF6.      Локалізація та мовна підтримка:
Система підтримує:
-	Українську та англійську мови.
-	Інші мови можуть бути додані за запитом.


3	РАМКИ ТА ОБМЕЖЕННЯ
3.1	   Рамки первинного випуску


а) Серверна частина:
-	Реєстрація та авторизація користувачів: система має забезпечити можливість реєстрації та входу користувачів з різними ролями та рівнями доступу;
-	API для IoT-пристрою: обробка даних та зберігання інформації про вологість, температуру та інші показники в базі даних;
-	Функціонал для управління профілем користувача та редагуванням інформації про нього;
-	Сесії варіння пива: можливість отримання та редагування інформації про сесії варіння, включаючи назву, рецепт та оцінку результату;
-	Рецепти: можливість придбати рецепт в магазині, де будуть представлені як власні рецепти компанії, так і рецепти інших користувачів, а також можливість створення та публікації власного рецепту;
-	Статистика: отримання інформації про середню тривалість сесій варіння, улюблені сорти пива, середню оцінку смаку тощо;
-	Магазин: можливість онлайн замовлення додаткового обладнання та матеріалів, таких як солод, дріжджі, ферменти;
-	Персоналізоване замовлення: можливість звернутися до нас напряму, заповнивши форму з необхідною інформацією;
-	Адміністрування: управління користувачами, магазином обладнання, рецептами, матеріалами та ролями.
б) Веб-додаток:
-	Веб-інтерфейс для клієнтів: зручна взаємодія з системою через браузер;
-	Локалізація та інтернаціоналізація: підтримка різних мов та інформаційних стандартів для комфортного використання в різних регіонах
в) Мобільний додаток:
-	Можливість реєстрації та входу користувачів за допомогою мобільного додатка;
-	Перегляд статистичних даних та інформації з IoT-пристроїв у приватному обліковому записі клієнта.
г) IoT-пристрій:
-	Збір даних про вологість та температуру і їх передача на сервер через HTTP-запити.


3.2	  Рамки наступних випусків


а) Серверна частина:
-	Використання алгоритмів машинного навчання для генерації рекомендацій щодо параметрів процесу, ґрунтуючись на оцінках попередніх сесій;
-	Підвищення ефективності контролю навколишнього середовища шляхом заміни умовних блоків на алгоритми штучного інтелекту;
-	Розширення програмного інтерфейсу для IoT-пристроїв для виміру кислотності, лужності та кількості ферментів;
-	Виконання невеликих оновлень кодової бази для імплементації функціоналу інших складових системи.
б) Веб-додаток:
-	Представлення рекомендацій для сесій, які будуть зберігатися на сервері;
-	Розширення сайту за допомогою розділу "Новини і анонси".
в) Мобільний додаток:
-	Включення можливості здійснення покупок, аналогічно до того, як це можна зробити на вебсайті;
-	Отримання push-сповіщень щодо деталей процесу.
г) IoT-пристрій:
-	Розширення можливостей датчиків для виміру кількості ферментів, рівня кислотності та лужності;
-	Додавання звукових сигналів для позначення початку, завершення роботи, виявлення помилок та інших подій.


4	БІЗНЕС-КОНТЕКСТ
4.3	   Робоче середовище


Програмна система буде використовуватися користувачами з різних країн, тому надзвичайно важливо забезпечити безперебійний доступ. Це буде забезпечено за допомогою хмарних сервісів Amazon Web Service. В робочому середовищі основні компоненти представлені наступним чином:
-	Мова програмування: Система буде розроблена з використанням мови програмування C#, що забезпечить швидке та ефективне виконання завдань.
-	База даних: У ролі бази даних буде використано SQLite. Це гарантує надійне зберігання даних і швидкий доступ до них.
-	Фреймворк: Серверна частина буде розроблена з використанням ASP.NET, що забезпечить високу ефективність додатку.
-	Користувацький інтерфейс: Для створення клієнтської частини проекту буде використана бібліотека React з використанням мови програмування TypeScript.
-	Мобільний застосунок: Для створення мобільної версії застосунку буде використана технологія MAUI (Multi-platform App UI), яка дозволяє розробляти крос-платформові додатки для різних мобільних платформ, таких як Android та iOS, за допомогою одного коду.
-	Пристрій IoT: Для реалізації IoT-частини продукту буде використано Raspberry Pi з використанням мови програмування C#.
-	Забезпечення безпеки: Планується використання протоколу HTTPS для забезпечення зашифрування даних під час їх передачі, а також впровадження сучасних методів аутентифікації та авторизації для захисту від несанкціонованого доступу.
-	Доступність та надійність: Система буде розміщена на сервері Azure з можливістю створення резервних копій та аварійного відновлення. Застосунок буде доступний для користувачів цілодобово без значних перерв у роботі.
